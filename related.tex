\chapter{Related works}

% TODO definice RSS
% TODO definice RSS kanál

Na internetu je dnes dostupné poměrně velké množství nejrůznějšího software a nejrůznějších služeb, které poskytují svům uživatelům přehledný výtah z článků, které se objeví na několika webových portálech.
Takové aplikace bývají často zaměřeny na různé cílové skupiny: některé se zaměřují na uživatele, kteří se chtějí o novém článku dozvědět okamžitě, jakmile je publikován, jiné zaujmou spíše uživatele, kteří mají příliš mnoho zdrojů na to, aby bylo v jejich silách je pravidelně navštěvovat; v neposlední řadě existují aplikace, které se snaží zvýšit komfort čtení článků svým uživatelům.
V této kapitole se pokusíme rozebrat charakteristiky jednotlivých aplikací.

\section{Různé charkteristiky aplikací}

Před vlastním dělením aplikací vyčleníme ty, které obsahují čtečku RSS jen jako doplněk nebo ho využívají (jen) jako informační kanál o svých změnách.
% TODO odkaz na zdroj: XBMC RSS na úvodní obrazovce.
% TODO klikací odkaz na xbmc.org
Mezi takové aplikace můžeme zařadit například multimediální centrum XBMC, které obsahuje na úvodní obrazovce ve spodní části proužek s běžícím textem: tituly článků na domovské stránce xbmc.org.
Přestože XBMC má editor RSS kanálů a je možné nastavit vlastní kanál, nemůžeme aplikace takového typu považovat za plnohodnotnou RSS čtečku.
Touto a podobnými aplikacemi se zabívat nebudeme; nebudou nás zajímat ani služby, které umožňují sledovat RSS, ale není to jejich primárním cílem.
% TODO linky na seznam a igoogle
Takovými službami může být titulní stránka seznam.cz, kterou si uživatelé mohou upravit a přidat svůj RSS kanál, jehož položky se na stránce budou zobrazovat, další podobnou službou byl -- nyní ukončený -- iGoogle.

\subsection{Webová služba či nativní aplikace}

% TODO agregátor RSS kanálů

Obecně čtečky můžeme rozdělit podle způsobu integrace do uživatelského prostředí.
To znamená, zda jejich používání je nutné navštívit v internetovém prohlížeči webovou stránku služby poskytující agregátor RSS kanálů či je nutné nainstalovat nativní aplikaci do operačního systému, která je potom nezávislá na konkrétní webové službě.
Mezi takové aplikace budeme řadit i samotný internetový prohlížeč, pokud umí sledovat RSS kanály.

\subsubsection{Výhody a nevýhody}

Mezi výhody nativní aplikace patří:
\begin{itemize}
    \item rychlejší odezva.
        Aplikace může ukládat všechny položky na pevný disk, čímž odbourává nutnost neustálé komunikace a stahování veškerých dat ze serveru poskytovatele služby.
    \item offline čtení.
        Aplikace může stáhnout kompletní webovou stránku, na kterou se uživatel může podívat a přečíst originální text i v době, kdy nemá přístup k internetu.
    \item nezávislost na jiném subjektu.
        Uživatel není závislý na provozovateli služby; webové služby mohou skončit nebo mít výpadek.
        U nativní aplikace maximálně hrozí zastavení jejího dalšího vývoje, což zpravidal nemívá vliv na její dostupnost a funkcionalitu.
\end{itemize}

Naopak, mezi výhody aplikací postavených na využití webových služeb patří:
\begin{itemize}
    \item synchronizace stavu mezi více počítači.
        Uživatel má přístup ke svým sledavaným zdrojům a odkazům na články odkudkoli; může se přesouvat mezi několika zařízeními a pokračovat s procházení seznamu položek.
    \item menší riziko přetížení zdroje.
        % TODO diskuse o weather undergoundu na xbmc
        V případě, že jeden zdroj sleduje velké množství uživatelů, stačí jeden jediný dotaz pro stažení RSS dokumentu a uspokojení všech uživatelů.
        S tímto můžou mít problém nativní aplikace, které mohou zdroj přetížit.
        Tato situace nastala třeba, když každá spuštěná instance aplikace XBMC stahovala informace o počasí z jednoho serveru příliš často.
    \item není nutné přepínat mezi aplikacemi.
        Pokud uživatel prochází seznam člán\-ků na stánce webové služby, nemusí se pro zobrazení originálního článku přepínat do internetového prohlížeče.
        Toto omezení neplatí pro samotné internetové prohlížeče a je redukované pro některé nativní aplikace, které umožňují zobrazit zjednodušenou webovou stránku uvnitř sebe.
    \item uživatel má dostupné všechny položky bez ohledu na četnost spuštění počítače.
        Uživatel nemusí být stále online, webová služba kontroluje zdroj RSS bez ohledu na stav svých uživatelů.
        Pokud uživatel nativní aplikace nespustí čtečku po dobu několika dnů, může ztratit informace o některých článcích, zejména u frekventovaných zdrojů.
\end{itemize}

Výhody jedné skupiny čteček jsou vesměs nevýhodami druhé skupiny.

\section{Zaměření na běžného či náročného uživatele}

Za náročného uživatele budeme považovat uživatele, který používá čtečku z důvodu, že již sám není schopný navštěvovat pravidelně stránky svých informačních zdrojů.
Důvodem může být sledování příliš mnoha zdrojů, na kterých je publikováno mnoho článků každý den.
\uv{Mnoho} v tomto kontextu znamená desítky zdrojů a stovky článků či zpráviček denně.

Náročný uživatel klade na čtečku specifické nároky:
\begin{itemize}
    \item Vyžaduje kompaktní zobrazení, nesmí se plýtvat místem.
        Obrazovka musí být vyhrazená seznamu položek; každá položka musí zabírat minimální prostor, aby se jich vešlo na obrazovku co nejvíce.
    \item Preferuje prostý text před grafickými efekty; nic nesmí rozpylovat jeho pozornost.
    \item Vyžaduje aplikaci, která bude převážně ovladatelná klávesovými zkratkami; pohyb a klikání myši je pomalé.
        Náročný uživatel ve čtečce tráví spoustu času, který musí využít efektivně.
    \item Nepotřebuje zjednodušené prostředí, protože investice do podrobné konfigurace se mu časem vyplatí.
\end{itemize}

\section{Srovnání dostupných čteček}


